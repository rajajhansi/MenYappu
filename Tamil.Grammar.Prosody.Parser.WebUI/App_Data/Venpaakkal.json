[
  {
    "venpaa": [
      "வேலையில் வேண்டாம் அரசியலெ ன்றாலும்",
      "சிலருக்கு வேலையே யஃது"
    ]
  },
  {
    "venpaa": [
      "சர்க்கஸ் கலைஞருக்கு சர்க்கஸே வாழ்க்கையாம்",
      "சர்க்கஸைப் பார்க்கும் நமக்கெல்லாம் - சர்க்கஸ்போல்",
      "வாழ்க்கையா மென்ப தறிவு"
    ]
  },
  {
    "venpaa": [
      "சித்திரை நாளில் அறியாமை என்னுமொரு",
      "நித்திரை நீங்கி மனிதம் பரவிட",
      "எத்திசை போயினும் இந்நாளில் நாமெலாம்",
      "ஒத்திசைந்து வாழ்வோ மினி"
    ]
  },
  {
    "venpaa": [
      "கழுத்து வரைக்குங் கருத்து யிருந்தும்",
      "எழுத்து வடிவில் வடிக்க இயலேன்",
      "இழுத்துப் பிடித்தெழுதி இன்றே முடித்தேன்",
      "தழுத்து நெகிழ்ந்தேன் கருத்து களாலே",
      "பழுத்து விடுவே னொழியப் புகழில்",
      "கொழுத்து விடாதென் மனது"
    ]
  },
  {
    "venpaa": [
      "தமிழரங்கில் இன்பக் கவியரங்கில் இந்தப்",
      "புவியரங்கில் ஏதுமில் லாதிரங்க வாழும்",
      "உழவர் களுக்கு வடித்த கவிதை",
      "உழுதுழுது நன்றாய் உணவளிக்கும் உண்மை",
      "விழுதாம் உழவன் தொழுதா ருமில்லை",
      "அழுதாரு மில்லை யவனின் நிலையுணர்ந்து",
      "வாங்கிய காசுக்கு வட்டிகுட்டி போடவே",
      "ஏங்கிய வண்ணமே வான்நோக்கப் பூனைகள்",
      "தூங்கிய வீட்டடுப்பைக் கண்டுநொந்துப் பட்டினியில்",
      "தாங்கிய இன்னல்கள் சொல்லி முடியுமா",
      "நஞ்சையுடன் புஞ்சை விவசாயம் பார்த்தவர்",
      "நஞ்சையே உண்டு மடிந்தனரே என்செய்தோம்",
      "காட்டாறாய் ஓடும் கரைபுரண்டுக் காவிரி",
      "கேட்டார்க்கு மட்டு மணைபோட்டுக் கைவிரி",
      "மாற்றாந்தா யெண்ணத்தின் பின்னே மொழிவெறி",
      "ஊட்டாதே நாட்டில் அழியும் அறநெறி",
      "கேட்டாலும் தண்ணீர் தராமல் இழுபறி",
      "பூட்டாதே உள்ளம் உழவன் நிலையறி",
      "காட்டாத தண்ணீரைக் கொஞ்சம் விடுங்கள்",
      "கழனி உழன்ற தமிழர் தொழிலும்",
      "பழனிமொட்டை போட்ட தெனவுணர்ந்து கொண்டார்",
      "தரணியி லென்று முயர்வில்லை யித்தொழிலால்",
      "ஆதாயம் இல்லாத் தொழில்வி வசாயம்",
      "கசாயமா யஃதுக் கசக்க வெறுத்துப்",
      "பலசாயம் பூசியவர் பல்திசை சென்றிட்டார்",
      "பொன்பொருள் சேர்க்கக் கணினி படித்துவிட்டு",
      "மென்பொருள் பக்கம் சரிந்த தமிழரே",
      "மென்பொருள் உம்பசி போக்கும் மருந்தானத்",
      "தின்பொருள் ஆகுமா கேள்"
    ]
  },
  {
    "venpaa": [
      "இன்னுயிர் போயின் திரும்பி வராதெனினும்",
      "தன்னுயிர்த் தந்தேனும் காத்திட்டார் - தன்னலம்",
      "பாராது யிர்நீத்த பண்பாளர் எந்நாளும்",
      "தீராப் புகழ்தான வர்க்கு"
    ]
  },
  {
    "venpaa": [
      "வெண்டளை வாராப்பா வெண்பாவா காதெனினும்",
      "வெம்பிட வேண்டாம் விருப்புடன் யாப்புகற்க",
      "வெண்பாவும் வேகமாய் கைகூடி வந்தவுடன்",
      "வேற்றுப்பா வெண்பா யினி"
    ]
  }
]